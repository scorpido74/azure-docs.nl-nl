---
title: App-groepen voor het Windows Virtual Desktop-portal beheren - Azure
description: Ontdek hoe u app-groepen voor Windows Virtual Desktop kunt beheren met het Azure-portal.
author: Heidilohr
ms.topic: tutorial
ms.date: 09/04/2020
ms.author: helohr
manager: lizross
ms.openlocfilehash: beac9f64b12a07d2fc900099ee1f107e4981f17e
ms.sourcegitcommit: 32c521a2ef396d121e71ba682e098092ac673b30
ms.translationtype: HT
ms.contentlocale: nl-NL
ms.lasthandoff: 09/25/2020
ms.locfileid: "91320214"
---
# <a name="tutorial-manage-app-groups-with-the-azure-portal"></a>Zelfstudie: App-groepen beheren met het Azure-portal

>[!IMPORTANT]
>Deze inhoud is van toepassing op Windows Virtual Desktop met Azure Resource Manager Windows Virtual Desktop-objecten. Zie [dit artikel](./virtual-desktop-fall-2019/manage-app-groups-2019.md) als u Windows Virtual Desktop (klassiek) zonder Azure Resource Manager-objecten gebruikt.

De standaard app-groep die is aangemaakt voor een nieuwe Windows Virtual Desktop-hostgroep publiceert ook het volledige bureaublad. Daarnaast kunt u een of meer RemoteApp-toepassingsgroepen aanmaken voor de hostgroep. Volg deze zelfstudie om een RemoteApp-app-groep te maken en individuele apps voor het menu Start te publiceren.

In deze zelfstudie leert u het volgende:

> [!div class="checklist"]
> * Een RemoteApp-groep maken.
> * Toegang verlenen tot RemoteApp-programma's.

## <a name="create-a-remoteapp-group"></a>Een RemoteApp-groep maken

Als u al een hostgroep en virtuele machines van de sessiehost heeft gemaakt met het Azure-portal of PowerShell, dan kunt u als volgt toepassingsgroepen toevoegen vanuit het Azure-portal:

1.  Meld u aan bij de [Azure-portal](https://portal.azure.com/).
   
    >[!NOTE]
    > Als u zich aanmeldt bij de Amerikaanse overheidsportal, gaat u in plaats daarvan naar [https://portal.azure.us/](https://portal.azure.us/).

2.  Zoek en selecteer **Windows Virtual Desktop**.

3. U kunt een toepassingsgroep rechtstreeks toevoegen of u kunt deze toevoegen vanuit een bestaande hostgroep. Kies hieronder een optie:

    - Selecteer **Toepassingsgroepen** in het menu aan de linkerkant van de pagina en selecteer vervolgens **+ Toevoegen**.

    - Selecteer **Hostgroepen** in het menu aan de linkerkant van het scherm, selecteer de naam van de hostgroep, selecteer **Toepassingsgroepen** in het menu aan de linkerkant en selecteer vervolgens **+ Toevoegen**. In dit geval is de hostgroep al geselecteerd op het tabblad Basisbeginselen.

4. Selecteer in het tabblad **Basisbeginselen** de **abonnementsgroep** en de **resourcegroep** waarvoor u de app-groep wilt maken. U kunt er ook voor kiezen om een nieuwe resourcegroep te maken in plaats van er een bestaande te selecteren.

5. Selecteer in de vervolgkeuzelijst de **hostgroep** die wordt gekoppeld aan de toepassingsgroep.

    >[!NOTE]
    >U moet de hostgroep selecteren die aan de toepassingsgroep is gekoppeld. App-groepen bevatten apps of bureaubladen die aangeleverd worden vanuit een sessiehost, en sessiehosts maken deel uit van hostgroepen. De app-groep moet gekoppeld zijn met een hostgroep tijdens het aanmaken.

    > [!div class="mx-imgBorder"]
    > ![Een schermopname van het tabblad Basis in het Azure-portal.](media/basics-tab.png)

6. Selecteer **RemoteApp** onder **Type toepassingsgroep** en voer vervolgens een naam in voor uw RemoteApp.

      > [!div class="mx-imgBorder"]
      > ![Een schermopname van de velden van het type voor de toepassingsgroep. 'RemoteApp' is gemarkeerd.](media/remoteapp-button.png)

7.  Selecteer **Volgende: Tabblad Toewijzingen >** .

8.  Als u afzonderlijke gebruikers of gebruikersgroepen wilt toewijzen aan de app-groep, selecteert u **+Azure AD-gebruikers of -gebruikersgroepen toevoegen**.

9.  Selecteer de gebruikers die u toegang wilt geven tot de apps. U kunt één of meerdere gebruikers en gebruikersgroepen selecteren.

     > [!div class="mx-imgBorder"]
     > ![Een schermopname van het menu gebruikersselectie.](media/select-users.png)

10.  Kies **Selecteren**.

11.  Selecteer **Volgende: Toepassingen >** en selecteer vervolgens **+Toepassingen toevoegen**.

12.  Een toepassing toevoegen vanuit het menu Start:

      - Selecteer onder **Toepassingsbron** de optie **menu Start** in het vervolgkeuzemenu. Kies vervolgens onder **Toepassing** de toepassing in het vervolgkeuzemenu.

     > [!div class="mx-imgBorder"]
     > ![Een schermopname van het scherm toepassing toevoegen waarin het menu Start is geselecteerd.](media/add-app-start.png)

      - Voer bij **Weergavenaam** de naam voor de toepassing in die de gebruikers te zien krijgen op hun client.

      - Laat de andere opties ongewijzigd en selecteer **Opslaan**.

13.  Een toepassing toevoegen vanaf een specifiek bestandspad:

      - Selecteer onder **Toepassingsbron** de optie **Bestandspad** in het vervolgkeuzemenu.

      - Voer in **Toepassingspad** het pad in naar de toepassing op de sessiehost, geregistreerd bij de gekoppelde hostgroep.

      - Voer de toepassingsgegevens in bij de velden **Toepassingsnaam**, **Weergavenaam**, **Pad naar pictogram** en **Pictogramindex**.

      - Selecteer **Opslaan**.

     > [!div class="mx-imgBorder"]
     > ![Een schermopname van de pagina toepassing toevoegen waarop het bestandspad is geselecteerd.](media/add-app-file.png)

14.  Herhaal dit proces voor elke toepassing die u aan de toepassingsgroep wilt toevoegen.

15.  Selecteer vervolgens **Volgende: Werkruimte >** .

16.  Als u de app-groep wilt registreren voor een werkruimte, selecteert u **Ja** voor **Toepassingsgroep registreren**. Als u de app-groep liever op een later tijdstip wilt registreren, selecteer dan **Nee**.

17.  Als u **Ja**selecteert, dan kunt u een bestaande werkruimte selecteren om uw app-groep bij te registreren.

       >[!NOTE]
       >U kunt de app-groep enkel registreren bij werkruimten die zijn aangemaakt op dezelfde locatie als de hostgroep. Daarnaast: Als u eerder een andere app-groep van dezelfde hostgroep als uw nieuwe app-groep heeft geregistreerd bij een werkruimte, dan wordt deze geselecteerd en kunt u deze niet bewerken. Alle app-groepen uit een hostgroep moeten bij dezelfde werkruimte geregistreerd worden.

     > [!div class="mx-imgBorder"]
     > ![Een schermopname van de pagina toepassingsgroep registreren voor een bestaande werkruimte. De hostgroep is vooraf geselecteerd.](media/register-existing.png)

18.  Als u tags wilt maken om uw werkruimte gemakkelijk te organiseren, selecteert u **Volgende: Tags >** en voert u de namen van de tags in.

19.  Selecteer als u klaar bent de optie **Beoordelen en maken**.

20.  Wacht even tot het validatieproces voltooid is. Wanneer dit voltooid is, selecteert u **Maken** om uw app-groep te implementeren.

Het implementatieproces doet het volgende voor u:

- Maak de RemoteApp-app-groep aan.
- Voeg uw geselecteerde apps toe aan de app-groep.
- Publiceer de app-groep naar gebruikers en gebruikersgroepen die u heeft geselecteerd.
- Registreer de app-groep als u dit wilt.
- Maak een koppeling aan naar een Azure Resource Manager-sjabloon op basis van uw configuratie, die u kunt downloaden en opslaan voor later.

>[!IMPORTANT]
>U kunt slechts 50 toepassingsgroepen per Azure Active Directory-tenant maken. We hebben deze limiet toegevoegd vanwege servicebeperkingen voor het ophalen van feeds voor onze gebruikers. Deze limiet is niet van toepassing op app-groepen die zijn gemaakt in Windows Virtual Desktop (klassiek).

## <a name="next-steps"></a>Volgende stappen

In deze zelfstudie hebt u geleerd hoe u een app-groep kunt maken, deze kunt vullen met RemoteApp-programma's en gebruikers kunt toewijzen aan de app-groep. Bekijk de volgende zelfstudie om te leren hoe u een validatiehostgroep kunt maken. U kunt een validatiehostgroep gebruiken om service-updates te controleren voor u ze implementeert naar uw productieomgeving.

> [!div class="nextstepaction"]
> [Een hostpool voor het valideren van service-updates maken](./create-validation-host-pool.md)
