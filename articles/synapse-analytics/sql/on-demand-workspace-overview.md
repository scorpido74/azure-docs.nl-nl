---
title: SQL on-demand (preview)
description: Lees hier alles over Synapse SQL on-demand in Azure Synapse Analytics.
services: synapse analytics
author: filippopovic
ms.service: synapse-analytics
ms.topic: overview
ms.date: 04/15/2020
ms.author: fipopovi
ms.reviewer: jrasnick
ms.openlocfilehash: b3cca8403897227843b088a3985d54a3b164be0d
ms.sourcegitcommit: 595cde417684e3672e36f09fd4691fb6aa739733
ms.translationtype: HT
ms.contentlocale: nl-NL
ms.lasthandoff: 05/20/2020
ms.locfileid: "83702054"
---
# <a name="sql-on-demand-preview-in-azure-synapse-analytics"></a>SQL on-demand (preview) in Azure Synapse Analytics 

Elke Azure Synapse Analytics-werkruimte (preview) wordt geleverd met SQL on-demand-eindpunten (preview) die u kunt gebruiken om een query uit te voeren op gegevens in de lake.

SQL on-demand is een queryservice voor de gegevens in uw data lake. De service biedt op de volgende manieren toegang tot uw gegevens:
 
- Een vertrouwde T-SQL-syntaxis om gegevens op te vragen, zonder dat u gegevens naar een gespecialiseerd archief hoeft te kopiëren of te laden. 
- Geïntegreerde connectiviteit via de T-SQL-interface waarmee u beschikt over een breed scala aan business intelligence en ad-hoc hulpmiddelen voor query's, met inbegrip van de populairste stuurprogramma's. 

SQL on-demand is een systeem voor gedistribueerde gegevensverwerking, gebouwd voor gegevens en rekenkracht op grote schaal. Met SQL on-demand kunt u big data binnen enkele seconden tot minuten analyseren, afhankelijk van de werkbelasting. Dankzij de ingebouwde fouttolerantie voor query-uitvoering, biedt het systeem een hoge betrouwbaarheid en succespercentages, zelfs voor langlopende query's op grote gegevenssets.

SQL on-demand is serverloos, wat betekent dat het niet nodig is om infrastructuur in te stellen of clusters te onderhouden. Er wordt binnen elke Azure Synapse-werkruimte een standaardeindpunt voor deze service verstrekt, zodat u query's kunt gaan uitvoeren zodra de werkruimte is gemaakt. Er worden geen kosten in rekening gebracht voor gereserveerde resources, alleen voor de gegevens die worden gescand door query's die u uitvoert. Dit model is dus met recht een model voor betalen naar gebruik.  

Als u Apache Spark voor Azure Synapse gebruikt in uw gegevenspijplijn, voor het voorbereiden, opschonen of verrijken van gegevens, kunt u [query's uitvoeren op externe Spark-tabellen](develop-storage-files-spark-tables.md) die u in het proces hebt gemaakt, rechtstreeks vanuit SQL on-demand. Gebruik [Private Link](../security/how-to-connect-to-workspace-with-private-links.md) om uw eindpunt van SQL on-demand over te brengen naar het [VNet van uw beheerde werkruimte](../security/synapse-workspace-managed-vnet.md).  

## <a name="who-is-sql-on-demand-for"></a>Voor wie is SQL on-demand bedoeld?

Als u gegevens in de data lake wilt verkennen, inzicht in de lake wilt verkrijgen of uw bestaande pijplijn voor gegevenstransformatie wilt optimaliseren, is SQL on-demand een goede keuze. De service is geschikt voor de volgende scenario's:

- Basisvormen van detectie en verkenning: snelle beredenering van de gegevens in verschillende indelingen (Parquet, CSV, JSON) in uw data lake, zodat u kunt plannen hoe u er inzichten uit kunt halen.
- Logisch datawarehouse: een relationele abstractie verkrijgen van onbewerkte of ongelijksoortige gegevens zonder gegevens te verplaatsen en te transformeren, waardoor een altijd actuele weergave van uw gegevens mogelijk is.
- Gegevenstransformatie: eenvoudige, schaalbare en efficiënte manier om gegevens in het lake te transformeren met behulp van T-SQL, zodat deze als invoer kunnen worden gebruikt voor BI en andere hulpprogramma's of kunnen worden geladen in een relationeel gegevensarchief (Synapse SQL-databases, Azure SQL Database, enzovoort).

Er zijn verschillende functies rollen die voordeel kunnen hebben van SQL on-demand:

- Data engineers kunnen het lake verkennen, gegevens transformeren en voorbereiden met behulp van deze service en hun pijplijnen voor gegevenstransformatie vereenvoudigen. Ga voor meer informatie naar deze [zelfstudie](tutorial-data-analyst.md).
- Gegevenswetenschappers kunnen snel de inhoud en de structuur van de gegevens in het lake beredeneren, met behulp van functies zoals OPENROWSET en automatische schema-inferentie.
- Gegevensanalisten kunnen [gegevens en externe Spark-tabellen verkennen](develop-storage-files-spark-tables.md) die zijn gemaakt door gegevenswetenschappers of data engineers met behulp van de voor hen vertrouwde T-SQL-taal of met hun favoriete tools, die kunnen worden verbonden met SQL on-demand.
- BI-professionals kunnen snel [Power BI-rapporten maken van gegevens in het lake](tutorial-connect-power-bi-desktop.md) en in Spark-tabellen.

## <a name="what-do-i-need-to-do-to-start-using-it"></a>Wat moet ik doen om aan de slag te gaan?

Er wordt in elke Azure Synapse-werkruimte een eindpunt voor SQL on-demand ingericht. U hoeft alleen maar een werkruimte te maken om direct query's te kunnen uitvoeren met behulp van uw favoriete tools.

## <a name="client-tools"></a>Clienthulpprogramma's

Met SQL on-demand kunnen bestaande hulpprogramma's voor ad-hoc SQL-query's en business intelligence gebruikmaken van gegevens in de data lake. Omdat SQL on-demand de vertrouwde T-SQL-syntaxis ondersteunt, kan elk hulpprogramma dat via een TDS-verbinding SQL kan aanbieden, on-demand [verbinding maken met en query's uitvoeren op Synapse SQL](connect-overview.md). U kunt verbinding maken met Azure Data Studio en ad-hoc query's uitvoeren of verbinding maken met Power BI om binnen enkele minuten inzichten te verzamelen.

## <a name="is-full-t-sql-supported"></a>Wordt T-SQL volledig ondersteund?

SQL on-demand biedt de T-SQL-surface area voor query's, waardoor bepaalde aspecten iets zijn verbeterd/uitgebreid om te voorzien in scenario's met het uitvoeren van query's op semi-gestructureerde en ongestructureerde gegevens. Daarnaast worden sommige aspecten van de T-SQL-taal niet ondersteund vanwege het ontwerp van SQL on-demand. Zo DML-functionaliteit op dit moment bijvoorbeeld niet ondersteund.

- Werkbelastingen kunnen worden georganiseerd met behulp van bekende concepten:
- Databases: het eindpunt van SQL on-demand punt kan meerdere databases bevatten.
- Schema's: binnen een database kunnen een of meer eigendomsgroepen voor objecten bestaan, die schema's worden genoemd.
- Weergaven
- Externe resources: gegevensbronnen, bestandsindelingen en tabellen

Beveiliging kan worden afgedwongen met:

- Aanmeldingen en gebruikers
- Referenties om de toegang tot opslagaccounts te beheren
- Machtigingen op objectniveau toekennen, weigeren en intrekken
- Integratie van Azure Active Directory

Ondersteunde T-SQL:

- Volledig [SELECT](/sql/t-sql/queries/select-transact-sql?toc=/azure/synapse-analytics/toc.json&bc=/azure/synapse-analytics/breadcrumb/toc.json&view=azure-sqldw-latest)-surface area wordt ondersteund, met inbegrip van het merendeel van de SQL-functies
- CETAS - CREATE EXTERNAL TABLE AS SELECT
- Alleen DDL-instructies met betrekking tot weergaven en beveiliging

SQL on-demand heeft geen lokale opslag; alleen metagegevensobjecten worden opgeslagen in databases. Daarom wordt T-SQL niet ondersteund voor de volgende concepten:

- Tabellen
- Triggers
- Gerealiseerde weergaven
- DDL-instructies anders dan die voor weergaven en beveiliging
- DML-instructies

### <a name="extensions"></a>Extensies

Voor een goede ervaring bij het in-place uitvoeren van query's op gegevens die zich in de bestanden in de data lake bevinden, breidt SQL on-demand de bestaande [OPENROWSET](/sql/t-sql/functions/openrowset-transact-sql?toc=/azure/synapse-analytics/toc.json&bc=/azure/synapse-analytics/breadcrumb/toc.json&view=azure-sqldw-latest)-functie uit door de volgende mogelijkheden toe te voegen:

[Query uitvoeren op meerdere bestanden of mappen](develop-storage-files-overview.md#query-multiple-files-or-folders)

[Bestandsindeling PARQUET](develop-storage-files-overview.md#parquet-file-format)

[Aanvullende opties voor werken met gescheiden tekst (veldeindteken, rij-eindteken, escape-teken)](develop-storage-files-overview.md#additional-options-for-working-with-delimited-text)

[Een gekozen subset van kolommen lezen](develop-storage-files-overview.md#read-a-chosen-subset-of-columns)

[Schema-deductie](develop-storage-files-overview.md#schema-inference)

[Bestandsnaamfunctie](develop-storage-files-overview.md#filename-function)

[Bestandspadfunctie](develop-storage-files-overview.md#filepath-function)

[Werken met complexe typen en geneste of herhaalde gegevensstructuren](develop-storage-files-overview.md#work-with-complex-types-and-nested-or-repeated-data-structures)

## <a name="security"></a>Beveiliging

SQL on-demand biedt mechanismen om de toegang tot uw gegevens te beveiligen.

### <a name="azure-active-directory-integration-and-multi-factor-authentication"></a>Azure Active Directory-integratie en meervoudige verificatie

Dankzij SQL on-demand kunt u de identiteit van databasegebruikers en andere Microsoft-services centraal beheren met [Azure Active Directory-integratie](../../sql-database/sql-database-aad-authentication.md?toc=/azure/synapse-analytics/toc.json&bc=/azure/synapse-analytics/breadcrumb/toc.json). Deze mogelijkheid vereenvoudigt het beheer van machtigingen en verbetert de beveiliging. Azure Active Directory (Azure AD) ondersteunt [Multi-Factor Authentication](../../sql-database/sql-database-ssms-mfa-authentication-configure.md?toc=/azure/synapse-analytics/toc.json&bc=/azure/synapse-analytics/breadcrumb/toc.json) (MFA) voor betere beveiliging van gegevens en toepassingen, en ondersteunt ook een proces voor eenmalige aanmelding.

#### <a name="authentication"></a>Verificatie

Verificatie van SQL on-demand verwijst naar hoe gebruikers hun identiteit bewijzen wanneer ze verbinding maken met het eindpunt. Er worden twee typen verificatie ondersteund:

- **SQL-verificatie**

  Bij deze verificatiemethode wordt een combinatie van gebruikersnaam en wachtwoord gebruikt.

- **Azure Active Directory-verificatie**:

  Bij deze verificatiemethode worden identiteiten gebruikt die worden beheerd door Azure Active Directory. Voor Azure AD-gebruikers kan meervoudige verificatie worden ingeschakeld. Gebruik [waar mogelijk](/sql/relational-databases/security/choose-an-authentication-mode?toc=/azure/synapse-analytics/toc.json&bc=/azure/synapse-analytics/breadcrumb/toc.json&view=azure-sqldw-latest) Active Directory-verificatie (geïntegreerde beveiliging).

#### <a name="authorization"></a>Autorisatie

Autorisatie verwijst naar wat een gebruiker kan doen binnen een SQL on-demand-database. Dit wordt bepaald door de rollidmaatschappen en objectmachtigingen voor de database van uw gebruikersaccount.

Als SQL-verificatie wordt gebruikt, bestaat de SQL-gebruiker alleen in SQL on-demand en worden machtigingen uitgebreid naar de objecten in SQL on-demand. Toegang tot beveiligbare objecten in andere services (zoals Azure Storage) kan niet rechtstreeks worden verleend aan SQL-gebruikers omdat deze alleen bestaan binnen het bereik van SQL on-demand. De SQL-gebruiker moet een van de [ondersteunde autorisatietypen](develop-storage-files-storage-access-control.md#supported-storage-authorization-types) gebruiken voor toegang tot de bestanden.

Als Azure AD-verificatie wordt gebruikt, kan een gebruiker zich aanmelden bij SQL on-demand en andere services, zoals Azure Storage, en machtigingen verlenen aan de Azure AD-gebruiker.

### <a name="access-to-storage-accounts"></a>Toegang tot opslagaccounts

Een gebruiker die is aangemeld bij de service SQL on-demand moet gemachtigd zijn om toegang te krijgen tot de bestanden in Azure Storage en om deze op te vragen. SQL on-demand ondersteunt de volgende autorisatietypen:

- **SAS (Shared Access Signature; handtekening voor gedeelde toegang)** biedt gedelegeerde toegang tot resources in een opslagaccount. Met behulp van een SAS kunt u clients toegang geven tot resources in een opslagaccount zonder dat u de sleutels van het account hoeft te delen. Een SAS geeft u nauwkeurige controle over het type toegang dat u verleent aan clients die een SAS hebben: geldigheidsinterval, verleende machtigingen, acceptabel bereik van IP-adressen en acceptabel protocol (https/http).

- **Gebruikersidentiteit**, ook wel 'Pass-Through' genoemd, is een type autorisatie waarbij de identiteit van de Azure AD-gebruiker die is aangemeld bij SQL on-demand wordt gebruikt om toegang tot de gegevens te autoriseren. Voordat de gegevens worden vrijgegeven, moet de Azure Storage-beheerder machtigingen verlenen aan de Azure AD-gebruiker voor toegang tot de gegevens. Dit type autorisatie maakt gebruik van de Azure AD-gebruiker die is aangemeld bij SQL on-demand en wordt daarom niet ondersteund voor SQL-gebruikerstypen.

## <a name="next-steps"></a>Volgende stappen
Meer informatie over de verbinding met eindpunten en het uitvoeren van query's op bestanden vindt u in de volgende artikelen: 
- [Verbinding maken met uw eindpunt](connect-overview.md)
- [Query's uitvoeren op uw bestanden](develop-storage-files-overview.md)
