---
title: Voorbereiden voor herstel na noodgevallen van Azure VMware Solution-VM met Azure Site Recovery
description: Leer hoe u Azure VMware Solution-servers kunt voorbereiden op herstel naar Azure na een noodgeval met behulp van de Azure Site Recovery-service.
author: Harsha-CS
manager: rochakm
ms.service: site-recovery
ms.topic: tutorial
ms.date: 09/29/2020
ms.author: harshacs
ms.custom: MVC
ms.openlocfilehash: 9b04faf6797d04404dc0c5d617af2fd62a68c49a
ms.sourcegitcommit: 5abc3919a6b99547f8077ce86a168524b2aca350
ms.translationtype: HT
ms.contentlocale: nl-NL
ms.lasthandoff: 10/07/2020
ms.locfileid: "91814217"
---
# <a name="prepare-azure-vmware-solution-servers-for-disaster-recovery-to-azure"></a>Azure VMware Solution-servers voorbereiden op herstel naar Azure na een noodgeval

In dit artikel wordt beschreven hoe u Azure VMware Solution-servers kunt voorbereiden op herstel naar Azure na een noodgeval met behulp van de [Azure Site Recovery](site-recovery-overview.md)-services. 

Dit is de tweede zelfstudie in een reeks waarin u ziet hoe u herstel na noodgeval kunt instellen voor Azure voor Azure VMware Solution-VM's. In de eerste zelfstudie hebben we de [Azure-onderdelen ingesteld](avs-tutorial-prepare-azure.md) die nodig zijn voor Azure VMware Solution-noodherstel.


In dit artikel leert u het volgende:

> [!div class="checklist"]
> * Een account voorbereiden op de vCenter-server of vSphere ESXi-host om VM-detectie te automatiseren.
> * Een account voorbereiden voor de automatische installatie van de Mobility-service op VMware-VM’s.
> * Vereisten en ondersteuning voor VMware-servers en -VM’s bekijken.
> * Voorbereiden op het verbinden met Azure-VM’s na een failover.

> [!NOTE]
> In zelfstudies ziet u steeds het eenvoudigste implementatiepad voor een scenario. Waar mogelijk wordt gebruikgemaakt van standaardopties en niet alle mogelijke instellingen en paden worden weergegeven. Voor gedetailleerde instructies bekijkt u het artikel in de instructiesectie van de Site Recovery-inhoudsopgave.

## <a name="before-you-start"></a>Voordat u begint

Zorg ervoor dat u Azure hebt voorbereid zoals beschreven in de [eerste zelfstudie van deze reeks](avs-tutorial-prepare-azure.md).

## <a name="prepare-an-account-for-automatic-discovery"></a>Een account voorbereiden voor automatische detectie

Site Recovery moet toegang hebben tot de Azure VMware Solution-servers om het volgende te kunnen doen:

- Virtuele machines automatisch detecteren. Er is minimaal een alleen-lezen-account vereist.
- Replicatie, failover en failback orkestreren. U hebt een account nodig dat bewerkingen kan uitvoeren als het maken en verwijderen van schijven en het inschakelen van VM’s.

Ga als volgt te werk om het account te maken:

1. Als u een vast account wilt gebruiken, maakt u een rol op vCenter-niveau. Geef de rol een naam zoals **Azure_Site_Recovery**.
2. Wijs de rol de rechten toe die worden samengevat in onderstaande tabel.
3. Maak een gebruiker op de vCenter-server of vSphere-host. Wijs de rol toe aan de gebruiker.

### <a name="vmware-account-permissions"></a>Machtigingen voor VMware-account

**Taak** | **Rol/machtigingen** | **Details**
--- | --- | ---
**VM-detectie** | Ten minste een alleen-lezen-gebruiker<br/><br/> Datacentrumobject –> doorgeven naar onderliggend object, rol=Alleen-lezen | Gebruiker wordt toegewezen op datacentrumniveau, en heeft toegang tot alle objecten in het datacentrum.<br/><br/> Wijs om de toegang te beperken de rol **Geen toegang** met het object **Doorgeven naar onderliggend object** toe aan de onderliggende objecten (vSphere-hosts, gegevensopslag, VM’s en netwerken).
**Volledige replicatie, failover en failback** |  Maak een rol (Azure_Site_Recovery) met de vereiste machtigingen en wijs de rol toe aan een VMware-gebruiker of -groep<br/><br/> Datacentrumobject –> Doorgeven naar onderliggend object, rol=Azure_Site_Recovery<br/><br/> Gegevensopslag –> Ruimte toewijzen, browsen in de gegevensopslag, bestandsbewerkingen op laag niveau, bestand verwijderen, bestanden van virtuele machines bijwerken<br/><br/> Netwerk –> Netwerk toewijzen<br/><br/> Resource –> VM toewijzen aan resourcegroep, uitgeschakelde VM migreren, ingeschakelde VM migreren<br/><br/> Taken –> Taak maken, taak bijwerken<br/><br/> Virtuele machine –> Configuratie<br/><br/> Virtuele machine –> Interactie –> vraag beantwoorden, apparaatverbinding, CD's configureren, diskettes configureren, uitschakelen, inschakelen, VMware-hulpprogramma's installeren<br/><br/> Virtuele machine -> Inventaris –> Maken, registreren, registratie opheffen<br/><br/> Virtuele machine –> Inrichten –> Downloaden van virtuele machine toestaan, toestaan dat bestanden van virtuele machines worden geüpload<br/><br/> Virtuele machine –> Momentopnamen -> Momentopnamen verwijderen | Gebruiker wordt toegewezen op datacentrumniveau, en heeft toegang tot alle objecten in het datacentrum.<br/><br/> Wijs om de toegang te beperken de rol **Geen toegang** met het object **Doorgeven naar onderliggend object** toe aan de onderliggende objecten (vSphere-hosts, gegevensopslag, VM’s en netwerken).

## <a name="prepare-an-account-for-mobility-service-installation"></a>Een account voorbereiden voor installatie van de Mobility-service

De Mobility-service moet zijn geïnstalleerd op de machines die u wilt repliceren. Met Site Recovery kunt u een push-installatie van deze service uitvoeren wanneer u replicatie voor een machine inschakelt. U kunt deze ook handmatig installeren of een installatieprogramma gebruiken.

- In deze zelfstudie gaat u de Mobility-service installeren met een push-installatie.
- Voor deze push-installatie moet u een account voorbereiden dat door Site Recovery kan worden gebruikt om toegang te krijgen tot de VM. U geeft dit account op wanneer u herstel na noodgevallen instelt in de Azure-console.

U bereidt het account als volgt voor:

Bereid een domein of lokaal account met machtigingen voor om op de VM te installeren.

- **Virtuele Windows-machines**: Als u op Windows-VM’s wilt installeren en u geen domeinaccount gebruikt, moet u toegangsbeheer voor externe gebruikers uitschakelen op de lokale computer. U doet dit door in het register > **HKEY_LOCAL_MACHINE\SOFTWARE\Microsoft\Windows\CurrentVersion\Policies\System** de DWORD-vermelding **LocalAccountTokenFilterPolicy** met een waarde van 1 toe te voegen.
- **Virtuele Linux-machines**: Voor installatie op Linux-VM’s bereidt u een superuser voor op de bron-Linux-server.


## <a name="check-vmware-requirements"></a>Vereisten voor VMware controleren

Controleer of de VMware-servers en VM's aan de vereisten voldoen.

1. Verifieer de [softwareversies](../azure-vmware/concepts-private-clouds-clusters.md#vmware-software-versions) van de Azure-VMware-oplossing.
2. Verifieer de [vereisten voor VMware-servers](vmware-physical-azure-support-matrix.md#on-premises-virtualization-servers).
3. Voor Linux-VM's [controleert](vmware-physical-azure-support-matrix.md#linux-file-systemsguest-storage) u het bestandssysteem en de opslagvereisten. 
4. Controleer de ondersteuning voor het [netwerk](vmware-physical-azure-support-matrix.md#network) en de [opslag](vmware-physical-azure-support-matrix.md#storage). 
5. Controleer wat er na failover wordt ondersteund voor [Azure-netwerken](vmware-physical-azure-support-matrix.md#azure-vm-network-after-failover), [-opslag](vmware-physical-azure-support-matrix.md#azure-storage) en [-rekenkracht](vmware-physical-azure-support-matrix.md#azure-compute).
6. De Azure VMware Solution-VM's die u voor Azure repliceert, moeten overeenstemmen met [Azure VM-vereisten](vmware-physical-azure-support-matrix.md#azure-vm-requirements).
7. Op een virtuele Linux-machine moet de naam van het apparaat of koppelpunt uniek zijn. Zorg ervoor dat twee apparaten/koppelpunten nooit dezelfde naam hebben. De namen zijn hierbij niet hoofdlettergevoelig. Zo is het bijvoorbeeld niet toegestaan om twee apparaten voor dezelfde VM _device1_ en _Device1_ te noemen.


## <a name="prepare-to-connect-to-azure-vms-after-failover"></a>Voorbereiden op het verbinden met virtuele Azure-machines na een failover

Na een failover wilt u misschien vanaf uw on-premises netwerk verbinding maken met de Azure VMware Solution-VM's.

Als u na een failover verbinding wilt maken met Windows-VM’s met behulp van RDP, doet u het volgende:

- **Toegang tot het internet**. Schakel vóór een failover RDP in op de Azure VMware Solution-VM. Zorg dat TCP- en UDP-regels zijn toegevoegd voor het profiel **Openbaar** en dat RDP is toegestaan in **Windows Firewall** > **Toegestane apps** voor alle profielen.
- **Toegang tot site-site-VPN's**:
    - Schakel vóór failover RDP in op de Azure VMware Solution-VM.
    - RDP moet toegestaan zijn in de **Windows Firewall** -> **Toegestane apps en onderdelen** voor **Domein en Privé**-netwerken.
    - Controleer of het SAN-beleid van het besturingssysteem is ingesteld op **OnlineAll**. [Meer informatie](https://support.microsoft.com/kb/3031135).
- Er mogen geen Windows-updates in behandeling zijn op de VM wanneer u een failover activeert. Als die er zijn, kunt u zich pas weer bij de virtuele machine aanmelden zodra de update is voltooid.
- Controleer na een failover **Diagnostische gegevens over opstarten** op de Windows Azure VM om een schermopname van de VM weer te geven. Als u geen verbinding kunt maken, controleer dan of de VM actief is en bekijk deze [tips voor het oplossen van problemen](https://social.technet.microsoft.com/wiki/contents/articles/31666.troubleshooting-remote-desktop-connection-after-failover-using-asr.aspx).

Als u na een failover verbinding wilt maken met Linux-VM’s met behulp van SSH, doet u het volgende:

- Controleer vóór de failover op de Azure VMware Solution-VM of de Secure Shell-service is ingesteld om automatisch te starten bij het opstarten van het systeem.
- Controleer of SSH-verbindingen zijn toegestaan door de firewallregels.
- Sta na de failover op de Azure VM inkomende verbindingen toe met de SSH-poort voor de netwerkbeveiligingsgroepsregels voor de VM waarvoor een failover is uitgevoerd en voor het Azure-subnet waarmee deze is verbonden.
- [Voeg een openbaar IP-adres toe](./site-recovery-monitor-and-troubleshoot.md) voor de VM.
- U kunt de **Diagnostische gegevens over opstarten** controleren om een schermopname van de VM weer te geven.


## <a name="failback-requirements"></a>Vereisten voor failback
Als u in uw Azure VMware Solution-cloud een failback wilt uitvoeren, zijn er een aantal [vereisten voor failback](avs-tutorial-reprotect.md#before-you-begin). U kunt deze nu voorbereiden, maar dat hoeft niet. U kunt ze voorbereiden na de failover naar Azure.




## <a name="next-steps"></a>Volgende stappen
> [!div class="nextstepaction"]
> [Herstel na noodgeval instellen](avs-tutorial-replication.md)
- Als u meerdere VM's repliceert, [voer dan een capaciteitsplanning uit](site-recovery-deployment-planner.md).
