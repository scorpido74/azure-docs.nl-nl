---
title: Azure-resources voorbereiden op herstel na noodgeval van Azure VMware Solution met Azure Site Recovery
description: Meer informatie over het voorbereiden van Azure-resources op herstel na noodgeval van Azure VMware Solution met Azure Site Recovery.
services: site-recovery
author: Harsha-CS
manager: rochakm
ms.service: site-recovery
ms.topic: tutorial
ms.date: 09/29/2020
ms.author: harshacs
ms.custom: MVC
ms.openlocfilehash: 83e2c46e1ce1977d0dd136e821c90843ce2de481
ms.sourcegitcommit: 5abc3919a6b99547f8077ce86a168524b2aca350
ms.translationtype: HT
ms.contentlocale: nl-NL
ms.lasthandoff: 10/07/2020
ms.locfileid: "91814214"
---
# <a name="prepare-azure-resources-for-disaster-recovery-of-azure-vmware-solution-to-azure"></a>Azure-resources voorbereiden op herstel na noodgeval van Azure VMware Solution naar Azure

In dit artikel wordt beschreven hoe u Azure-resources en -onderdelen voorbereidt, zodat u herstel na noodgeval kunt instellen van Azure VMware Solution-VM’s met behulp van de service [Azure Site Recovery](site-recovery-overview.md). [Azure VMware Solution](../azure-vmware/introduction.md) biedt privéclouds in Azure. Deze privéclouds bevatten vSphere-clusters, gebouwd op basis van een toegewezen bare-metal Azure-infrastructuur.

Dit artikel is de eerste zelfstudie in een reeks waarin u leest hoe u herstel na noodgeval kunt instellen voor Azure VMware Solution-VM’s. 


In deze zelfstudie leert u het volgende:

> [!div class="checklist"]
> * Controleren of het Azure-account replicatiemachtigingen heeft.
> * Maak een Recovery Services-kluis. Een kluis bevat metagegevens en configuratiegegevens voor VM’s, en andere replicatieonderdelen.
> * Stel een virtueel Azure-netwerk (VNet) in. Wanneer de Azure-VM's zijn gemaakt na de failover, worden ze gekoppeld aan dit netwerk.

> [!NOTE]
> In zelfstudies ziet u steeds het eenvoudigste implementatiepad voor een scenario. Waar mogelijk wordt gebruikgemaakt van standaardopties en niet alle mogelijke instellingen en paden worden weergegeven. Voor gedetailleerde instructies bekijkt u het artikel in de instructiesectie van de Site Recovery-inhoudsopgave.

> [!NOTE]
> Enkele van de concepten van het gebruik van Azure Site Recovery voor Azure VMware Solution overlappen met herstel na noodgeval van on-premises VMware-VM's en daarom wordt er een onderlinge verwijzing gemaakt naar de documentatie.

## <a name="before-you-start"></a>Voordat u begint

- Een Azure VMware Solution-privécloud [implementeren](../azure-vmware/tutorial-create-private-cloud.md) in Azure
- De architectuur beoordelen voor herstel na noodgeval van [VMware](vmware-azure-architecture.md)
- Lees veelgestelde vragen voor [VMware](vmware-azure-common-questions.md)

Als u nog geen abonnement op Azure hebt, maak dan een [gratis account](https://azure.microsoft.com/pricing/free-trial/) aan voordat u begint. Meld u vervolgens aan bij de [Azure-portal](https://portal.azure.com).


## <a name="verify-account-permissions"></a>Accountmachtigingen controleren

Als u net pas uw gratis Azure-account hebt gemaakt, bent u de beheerder van uw abonnement en hebt u de benodigde machtigingen. Als u niet de abonnementsbeheerder bent, neemt u contact op met de beheerder om de machtigingen te krijgen die u nodig hebt. Om replicatie in te kunnen schakelen voor een nieuwe virtuele machine, moet u de volgende machtigingen hebben:

- Het maken van een VM in de geselecteerde resourcegroep.
- Het maken van een VM in het geselecteerde virtuele netwerk.
- Schrijf naar een Azure Storage-account.
- Schrijf naar een door Azure beheerde schijf.

U kunt deze taken alleen uitvoeren als aan uw account de ingebouwde rol van Inzender voor virtuele machines is toegewezen. En als u Site Recovery-bewerkingen wilt beheren in een kluis, moet aan uw account ook de ingebouwde rol van Site Recovery-inzender zijn toegewezen.


## <a name="create-a-recovery-services-vault"></a>Een Recovery Services-kluis maken

1. Selecteer **Een resource maken** in het menu van de Azure-portal en zoek in de Marketplace naar **Recovery**.
2. Selecteer **Backup and Site Recovery** in de zoekresultaten en klik op de pagina ‘Backup and Site Recovery’ op **Maken**. 
3. Selecteer op de pagina **Een Recovery Services-kluis maken** het **abonnement**. Wij gebruiken het **Contoso-abonnement**.
4. Selecteer bij **Resourcegroep** een bestaande resourcegroep of maak een nieuwe. Voor deze zelfstudie gebruiken we **contosoRG**.
5. Voer in **Kluisnaam** een beschrijvende naam in om de kluis aan te duiden. Voor deze reeks zelfstudies gebruiken we **ContosoVMVault**.
6. Selecteer bij **Regio** de regio waarin de kluis zich moet bevinden. In dit voorbeeld gebruiken we **Europa - west**.
7. Selecteer **Controleren + maken**.

   ![Schermopname van de pagina Een Recovery Services-kluis maken.](./media/tutorial-prepare-azure/new-vault-settings.png)

   De nieuwe kluis wordt nu vermeld in **Dashboard** > **Alle resources** en op de hoofdpagina **Recovery Services-kluizen**.

## <a name="set-up-an-azure-network"></a>Een Azure-netwerk instellen

 Azure VMware Solution-VM’s worden gerepliceerd naar beheerde Azure-schijven. Wanneer er een failover optreedt, worden er Azure-VM’s gemaakt op basis van deze beheerde schijven en gekoppeld aan het Azure-netwerk dat u in deze procedure opgeeft.

1. Selecteer in [Azure Portal](https://portal.azure.com) achtereenvolgens **Een resource maken** > **Netwerken** > **Virtueel netwerk**.
2. Laat **Resource Manager** geselecteerd als het implementatiemodel.
3. Voer bij **Naam** een netwerknaam in. De naam moet uniek zijn binnen de Azure-resourcegroep. In deze zelfstudie gebruiken we **ContosoASRnet**.
4. Voer bij **Adresruimte** het adresbereik van het virtuele netwerk in CDR-notatie in. Wij gebruiken **10.1.0.0/24**.
5. Selecteer bij **Abonnement** het abonnement waarin u het netwerk wilt maken.
6. Geef de **Resourcegroep** op waarin het netwerk wordt gemaakt. We gebruiken de bestaande resourcegroep **contosoRG**.
7. Selecteer bij **Locatie** dezelfde regio als waarin de Recovery Services-kluis is gemaakt. In onze zelfstudie is dat **Europa - west**. Het netwerk moet zich in dezelfde regio bevinden als de kluis.
8. Voer bij **Adresbereik** het bereik in voor het netwerk. Wij gebruiken **10.1.0.0/24** en we gebruiken geen subnet.
9. We laten de standaardopties staan voor DDoS-basisbescherming zonder service-eindpunt of firewall op het netwerk.
9. Selecteer **Maken**.

   ![Schermopname van de opties voor het maken van een virtueel netwerk.](media/tutorial-prepare-azure/create-network.png)

Het duurt een paar seconden voordat het virtuele netwerk is gemaakt. Nadat dit is gemaakt, wordt het in het dashboard van de Azure-portal weergegeven.




## <a name="next-steps"></a>Volgende stappen
> [!div class="nextstepaction"]
> [Infrastructuur voorbereiden](avs-tutorial-prepare-avs.md)
- [Meer informatie](../virtual-network/virtual-networks-overview.md) over Azure-netwerken.
- [Meer informatie](../virtual-machines/managed-disks-overview.md) over beheerde schijven.
