---
title: Beheereenheden in Azure Active Directory | Microsoft Docs
description: Gebruik beheereenheden voor een meer gedetailleerde delegatie van machtigingen in Azure Active Directory.
services: active-directory
documentationcenter: ''
author: curtand
manager: daveba
ms.service: active-directory
ms.topic: overview
ms.subservice: users-groups-roles
ms.workload: identity
ms.date: 09/22/2020
ms.author: curtand
ms.reviewer: elkuzmen
ms.custom: oldportal;it-pro;
ms.collection: M365-identity-device-management
ms.openlocfilehash: 0fb24d0cd2714969b5a888b1036f524c4c062d76
ms.sourcegitcommit: daab0491bbc05c43035a3693a96a451845ff193b
ms.translationtype: HT
ms.contentlocale: nl-NL
ms.lasthandoff: 10/29/2020
ms.locfileid: "93027615"
---
# <a name="administrative-units-in-azure-active-directory"></a>Beheereenheden in Azure Active Directory

In dit artikel worden beheereenheden in Azure Active Directory (Azure AD) beschreven. Een beheereenheid is een Azure AD-resource die een container kan zijn voor andere Azure AD-resources. Een beheereenheid kan alleen gebruikers en groepen bevatten.

Door beheereenheden te gebruiken kunt u beheerdersmachtigingen verlenen die zijn beperkt tot een afdeling, een regio of een ander door u gedefinieerd segment van uw organisatie. U kunt beheereenheden gebruiken om machtigingen te delegeren aan regionale beheerders of om een beleid op een gedetailleerd niveau in te stellen. Beheerders van gebruikersaccounts kunnen bijvoorbeeld profielgegevens bijwerken, wachtwoorden opnieuw instellen en licenties toewijzen voor uitsluitend gebruikers die in hun beheereenheid zijn opgenomen.

U zou bijvoorbeeld de rol [Helpdeskbeheerder](permissions-reference.md#helpdesk-administrator) kunnen delegeren aan regionale ondersteuningsspecialisten, die beperkt is tot het beheren van alleen de gebruikers in de regio die zij ondersteunen.

## <a name="deployment-scenario"></a>Implementatiescenario

Het kan nuttig zijn het beheerbereik te beperken met behulp van beheereenheden in organisaties die bestaan uit onafhankelijke divisies van welke aard dan ook. Bekijk het voorbeeld van een grote universiteit die bestaat uit een groot aantal zelfstandige scholen (faculteit Bedrijfskunde, faculteit Bouwkunde, enzovoort). Elke school heeft een team van IT-beheerders die de toegang beheren, gebruikers beheren en beleidsregels voor hun school instellen. 

Een centrale beheerder kan het volgende doen:

- Een rol maken met beheerdersmachtigingen die betrekking hebben op uitsluitend Azure AD-gebruikers in de beheereenheid voor de faculteit Bedrijfskunde.
- Een beheereenheid maken voor de faculteit Bedrijfskunde.
- De beheereenheid vullen met uitsluitend de studenten en medewerkers van de faculteit Bedrijfskunde.
- Het IT-team van de faculteit Bedrijfskunde toevoegen aan de rol samen met het bijbehorende bereik.

## <a name="license-requirements"></a>Licentievereisten

Voor het gebruik van beheereenheden heeft u een Azure Active Directory Premium-licentie nodig voor elke beheerder van een beheereenheid en Azure Active Directory Free-licenties voor leden van de beheereenheid. Zie [Aan de slag met Azure AD Premium](../fundamentals/active-directory-get-started-premium.md) voor meer informatie.

## <a name="manage-administrative-units"></a>Beheereenheden beheren

U kunt beheereenheden beheren met behulp van Azure Portal, PowerShell-cmdlets en -scripts of Microsoft Graph. Zie voor meer informatie:

- [Rollen maken, verwijderen, vullen en toevoegen aan beheereenheden](admin-units-manage.md): Bevat volledige instructieprocedures.
- [Werken met beheereenheden](/powershell/azure/active-directory/working-with-administrative-units?view=azureadps-2.0&preserve-view=true): Behandelt het werken met beheereenheden met behulp van PowerShell.
- [Graph-ondersteuning voor beheereenheden](/graph/api/resources/administrativeunit?view=graph-rest-1.0&preserve-view=true): Geeft gedetailleerde documentatie over Microsoft Graph voor beheereenheden.

### <a name="plan-your-administrative-units"></a>Plan uw beheereenheden

U kunt beheereenheden gebruiken voor het logisch groeperen van Azure Active Directory-resources. Het kan bijvoorbeeld voor een organisatie waarvan de IT-afdeling over de hele wereld is verspreid zinvol zijn om beheereenheden te maken waarmee deze geografische grenzen worden gedefinieerd. In een ander scenario waarin een multinationale organisatie verschillende *suborganisaties* heeft die semi-autonoom hun activiteiten uitvoeren, kan een beheereenheid elke suborganisatie vertegenwoordigen.

De criteria voor het maken van beheereenheden worden bepaald door de unieke vereisten van een organisatie. Beheereenheden zijn een veelgebruikte manier om structuur aan te brengen in Microsoft 365-services. Het wordt aanbevolen om bij het voorbereiden van uw beheereenheden rekening te houden met het gebruik ervan in Microsoft 365-services. U kunt beheereenheden optimaal benutten wanneer u veelgebruikte resources in Microsoft 365 kunt koppelen in een beheereenheid.

Het maken van beheereenheden in de organisatie doorloopt doorgaans de volgende fasen:

1. **Eerste ingebruikname** : Uw organisatie begint met het maken van beheereenheden op basis van aanvankelijke criteria en het aantal beheereenheden zal toenemen naarmate de criteria worden verfijnd.
1. **Snoeien** : Nadat de criteria goed zijn gedefinieerd, worden beheereenheden verwijderd die niet meer nodig zijn.
1. **Stabilisatie** : De structuur van uw organisatie is duidelijk gedefinieerd en het aantal beheereenheden zal op korte termijn niet beduidend veranderen.

## <a name="currently-supported-scenarios"></a>Scenario's die momenteel worden ondersteund

Als een globale beheerders of een beheerder voor bevoorrechte rollen kunt u de Azure AD-portal gebruiken om beheereenheden te maken, gebruikers als leden van beheereenheden toe te voegen en vervolgens IT-medewerkers toe te wijzen aan beheerdersrollen voor specifieke beheereenheden. Beheerders van een specifieke beheereenheid kunnen vervolgens het Microsoft 365-beheercentrum gebruiken voor het basisbeheer van gebruikers in hun beheereenheden.

Daarnaast kunt u groepen toevoegen als leden van een beheereenheid. Een groepsbeheerder voor een specifieke beheereenheid kan deze beheren met PowerShell, Microsoft Graph en de Azure Active Directory-portal.

In de volgende tabel wordt de huidige ondersteuning voor scenario's met beheereenheden beschreven:

### <a name="administrative-unit-management"></a>Het beheren van beheereenheden

| Machtigingen |   Graph/PowerShell   | Azure AD-portal | Het Microsoft 365-beheercentrum | 
| -- | -- | -- | -- |
| Beheereenheden maken en verwijderen   |    Ondersteund    |   Ondersteund   |    Niet ondersteund | 
| Leden van een beheereenheid afzonderlijk toevoegen en verwijderen    |   Ondersteund    |   Ondersteund   |    Niet ondersteund | 
| Leden van een beheereenheid bulksgewijs toevoegen en verwijderen met CSV-bestanden   |    Niet ondersteund     |  Ondersteund   |    Geen abonnement die dit ondersteunt | 
| Beheerders voor een specifieke beheereenheid toewijzen  |     Ondersteund    |   Ondersteund    |   Niet ondersteund | 
| Leden voor een beheereenheid dynamisch toevoegen en verwijderen op basis van kenmerken | Niet ondersteund | Niet ondersteund | Niet ondersteund 

### <a name="user-management"></a>Gebruikersbeheer

| Machtigingen |   Graph/PowerShell   | Azure AD-portal | Het Microsoft 365-beheercentrum |
| -- | -- | -- | -- |
| Beheer van gebruikerseigenschappen, wachtwoorden en licenties voor een specifieke beheereenheid   |    Ondersteund     |  Ondersteund   |   Ondersteund |
| Blokkeren en deblokkeren van gebruikersaanmeldingen voor een specifieke beheereenheid    |   Ondersteund   |    Ondersteund   |    Ondersteund |
| Beheer van meervoudige verificatie-referenties van gebruikers voor een specifieke beheereenheid   |    Ondersteund   |   Ondersteund   |   Niet ondersteund |

### <a name="group-management"></a>Groepsbeheer

| Machtigingen |   Graph/PowerShell   | Azure AD-portal | Het Microsoft 365-beheercentrum |
| -- | -- | -- | -- |
| Beheer van groepseigenschappen en -leden voor een specifieke beheereenheid     |  Ondersteund   |    Ondersteund    |  Niet ondersteund |
| Beheer van groepslicenties voor een specifieke beheereenheid   |    Ondersteund  |    Ondersteund   |   Niet ondersteund |


Het bereik van beheereenheden is alleen van toepassing op beheermachtigingen. Ze verhinderen niet dat leden of beheerders hun [standaardgebruikersmachtigingen](../fundamentals/users-default-permissions.md) gebruiken om door andere gebruikers, groepen of resources buiten de beheereenheid te bladeren. In het Microsoft 365-beheercentrum worden gebruikers buiten de beheereenheden van een specifieke beheerder eruit gefilterd. U kunt echter door andere gebruikers bladeren in de Azure Active Directory-portal, PowerShell en andere Microsoft-services.

## <a name="next-steps"></a>Volgende stappen

- [Beheereenheden beheren](admin-units-manage.md)
- [Gebruikers beheren in beheereenheden](admin-units-add-manage-users.md)
- [Groepen beheren in beheereenheden](admin-units-add-manage-groups.md)
- [Specifieke rollen toewijzen aan een beheereenheid](admin-units-assign-roles.md)
