---
title: Uw eerste duurzame functie in Azure maken met behulp van JavaScript
description: Maak en publiceer een duurzame Azure-functie in JavaScript met behulp van Visual Studio Code.
author: anthonychu
ms.topic: quickstart
ms.date: 05/07/2020
ms.reviewer: azfuncdf, antchu
ms.custom: devx-track-js
ms.openlocfilehash: f8ffa90ba0f1ac32d4691165fabf3d8eb9fb7605
ms.sourcegitcommit: 32c521a2ef396d121e71ba682e098092ac673b30
ms.translationtype: HT
ms.contentlocale: nl-NL
ms.lasthandoff: 09/25/2020
ms.locfileid: "91335446"
---
# <a name="create-your-first-durable-function-in-javascript"></a>Uw eerste duurzame functie maken in JavaScript

*Durable Functions* is een extensie van [Azure Functions](../functions-overview.md) waarmee u stateful functies kunt schrijven in een serverloze omgeving. Met de extensie worden status, controlepunten en het opnieuw opstarten voor u beheerd.

In dit artikel leert u hoe u de Azure Functions-extensie van Visual Studio Code kunt gebruiken om lokaal een duurzame ‘Hallo wereld’-functie te maken en te testen.  Met deze functie worden aanroepen naar andere functies ingedeeld en aan elkaar gekoppeld. Vervolgens publiceert u de functiecode op Azure.

![Duurzame functie uitvoeren in Azure](./media/quickstart-js-vscode/functions-vs-code-complete.png)

## <a name="prerequisites"></a>Vereisten

Vereisten voor het voltooien van deze zelfstudie:

* Installeer [Visual Studio Code](https://code.visualstudio.com/download).

* De [Azure Functions](https://marketplace.visualstudio.com/items?itemName=ms-azuretools.vscode-azurefunctions) VS Code-extensie installeren

* Zorg ervoor dat u beschikt over de nieuwste versie van de [Azure Functions Core Tools](../functions-run-local.md).

* Voor Durable Functions is een Azure-opslagaccount vereist. U hebt een Azure-abonnement nodig.

* Zorg ervoor dat versie 10.x of 12.x van [Node.js](https://nodejs.org/) is geïnstalleerd.

[!INCLUDE [quickstarts-free-trial-note](../../../includes/quickstarts-free-trial-note.md)]

## <a name="create-your-local-project"></a><a name="create-an-azure-functions-project"></a>Uw lokale project maken 

In deze sectie gebruikt u Visual Studio Code om een lokaal Azure Functions-project te maken. 

1. Druk in Visual Studio Code op F1 (of Ctrl+Shift+P) om het opdrachtenpalet te openen. In het opdrachtenpalet zoekt en selecteert u `Azure Functions: Create New Project...`.

    ![Functie maken](media/quickstart-js-vscode/functions-create-project.png)

1. Kies een lege map voor uw project en kies **Selecteren**.

1. Volg de meldingen en geef de volgende informatie op:

    | Vraag | Waarde | Beschrijving |
    | ------ | ----- | ----------- |
    | Selecteer een taal voor uw functie-appproject | Javascript | Maak een lokaal Node.js Functions-project. |
    | Een versie selecteren | Azure Functions v3 | U ziet deze optie alleen wanneer de Core Tools niet al zijn geïnstalleerd. In dit geval worden de Core Tools geïnstalleerd wanneer u de app voor het eerst uitvoert. |
    | Selecteer een sjabloon voor de eerste functie van uw project | Nu overslaan | |
    | Selecteer hoe u uw project wilt openen | In het huidige venster openen | Opent VS Code opnieuw in de map die u hebt geselecteerd. |

Visual Studio Code installeert zo nodig de Azure Functions Core Tools. Er wordt ook een functie-app-project gemaakt in een map. Dit project bevat de configuratiebestanden [host.json](../functions-host-json.md) en [local.settings.json](../functions-run-local.md#local-settings-file).

Er wordt ook een package.json-bestand gemaakt in de hoofdmap.

## <a name="install-the-durable-functions-npm-package"></a>Het NPM-pakket voor Durable Functions installeren

Gebruik een bibliotheek met de naam `durable-functions` als u wilt werken met Durable Functions in een Node.js-functie-app.

1. Gebruik het menu *Weergeven* of Ctrl + Shift + ` om een nieuwe terminal te openen in VS Code.

1. Installeer het `durable-functions` NPM-pakket met duurzame functies door `npm install durable-functions` uit te voeren in de hoofdmap van de functie-app.

## <a name="creating-your-functions"></a>Uw functies maken

De meest eenvoudige Durable Functions-app bevat drie functies:

* *Orchestrator-functie*: beschrijft een werkstroom die andere functies organiseert.
* *Activiteitfunctie*: wordt aangeroepen door de Orchestrator-functie, voert het werk uit en retourneert optioneel een waarde.
* *Clientfunctie*: een reguliere Azure-functie waarmee een Orchestrator-functie wordt gestart. In dit voorbeeld wordt een door HTTP geactiveerde functie gebruikt.

### <a name="orchestrator-function"></a>Orchestrator-functie

U gebruikt een sjabloon om de code van de Durable Function te maken in uw project.

1. In het opdrachtenpalet zoekt en selecteert u `Azure Functions: Create Function...`.

1. Volg de meldingen en geef de volgende informatie op:

    | Vraag | Waarde | Beschrijving |
    | ------ | ----- | ----------- |
    | Selecteer een sjabloon voor uw functie | Durable Functions-orchestrator | Een Durable Functions-indeling maken |
    | Geef een functienaam op | HelloOrchestrator | Naam van uw Durable Function |

U hebt een orchestrator toegevoegd om de activiteitsfuncties te coördineren. Open *HelloOrchestrator/index.js* om de Orchestrator-functie weer te geven. Elke aanroep van `context.df.callActivity` roept een activiteitfunctie aan met de naam `Hello`.

Vervolgens voegt u de `Hello`-activiteitsfunctie toe waarnaar wordt verwezen.

### <a name="activity-function"></a>Activiteitsfunctie

1. In het opdrachtenpalet zoekt en selecteert u `Azure Functions: Create Function...`.

1. Volg de meldingen en geef de volgende informatie op:

    | Vraag | Waarde | Beschrijving |
    | ------ | ----- | ----------- |
    | Selecteer een sjabloon voor uw functie | Durable Functions-activiteit | Een ectiviteitsfunctie maken |
    | Geef een functienaam op | Hello | Naam van uw activiteitsfunctie |

U hebt de `Hello`-activiteitsfunctie toegevoegd die wordt aangeroepen door de orchestrator. Open *Hello/index.js* om te zien dat deze een naam als invoer gebruikt en een begroeting retourneert. Met een activiteitsfunctie kunt u acties uitvoeren, zoals het maken van een databaseaanroep of het uitvoeren van een berekening.

Ten slotte voegt u een door HTTP geactiveerde functie toe waarmee de indeling wordt gestart.

### <a name="client-function-http-starter"></a>Clientfunctie (HTTP-starter)

1. In het opdrachtenpalet zoekt en selecteert u `Azure Functions: Create Function...`.

1. Volg de meldingen en geef de volgende informatie op:

    | Vraag | Waarde | Beschrijving |
    | ------ | ----- | ----------- |
    | Selecteer een sjabloon voor uw functie | HTTP-starter Durable Functions | Een HTTP-starterfunctie maken |
    | Geef een functienaam op | DurableFunctionsHttpStart | Naam van uw activiteitsfunctie |
    | Autorisatieniveau | Anoniem | Sta omwille van de demo toe dat de functie wordt aangeroepen zonder verificatie |

U hebt een door HTTP geactiveerde functie toegevoegd waarmee een indeling wordt gestart. Open *DurableFunctionsHttpStart/index.js* om te zien dat deze `client.startNew` gebruikt om een nieuwe indeling te starten. Vervolgens wordt `client.createCheckStatusResponse` gebruikt om een HTTP-antwoord te retourneren met URL's die kunnen worden gebruikt om de nieuwe indeling te controleren en beheren.

U hebt nu een Durable Functions-app die lokaal kan worden uitgevoerd en in Azure kan worden geïmplementeerd.

## <a name="test-the-function-locally"></a>De functie lokaal testen

Met Azure Functions Core-hulpprogramma's kunt u een Azure Functions-project uitvoeren op uw lokale ontwikkelcomputer. De eerste keer dat u een functie vanuit Visual Studio Code start, wordt u gevraagd deze hulpprogramma's te installeren.

1. Stel een onderbrekingspunt in code van de `Hello`-activiteitsfunctie (*Hello/index.js*) in om uw functie te testen. Druk op F5 of selecteer `Debug: Start Debugging` in het opdrachtpalet om het project met de functie-app te starten. De uitvoer van Core Tools wordt weergegeven in het deelvenster **Terminal**.

    > [!NOTE]
    > Raadpleeg de [Durable Functions-diagnoses](durable-functions-diagnostics.md#debugging) voor meer informatie over foutopsporing.

1. Durable Functions vereist een Azure-opslagaccount om te kunnen worden uitgevoerd. Kies **Opslagaccount selecteren** wanneer VS Code u vraagt een opslagaccount te selecteren.

    ![Een opslagaccount maken](media/quickstart-js-vscode/functions-select-storage.png)

1. Volg de aanwijzingen en geef de volgende informatie op om een nieuw opslagaccount te maken in Azure.

    | Vraag | Waarde | Beschrijving |
    | ------ | ----- | ----------- |
    | Abonnement selecteren | *naam van uw abonnement* | Selecteer uw Azure-abonnement |
    | Selecteer een opslagaccount | Een nieuw opslagaccount maken |  |
    | Voer de naam van het nieuwe opslagaccount in | *unieke naam* | Naam van het opslagaccount dat moet worden gemaakt |
    | Een resourcegroep selecteren | *unieke naam* | Naam van de resourcegroep die moet worden gemaakt |
    | Selecteer een locatie | *regio* | Kies een regio bij u in de buurt |

1. Kopieer het URL-eindpunt van de door HTTP getriggerde functie in het deelvenster **Terminal**.

    ![Lokale Azure-uitvoer](media/quickstart-js-vscode/functions-f5.png)

1. Verzend met behulp van uw browser of een hulpprogramma zoals [Postman](https://www.getpostman.com/) of [cURL](https://curl.haxx.se/) een HTTP POST-aanvraag naar het URL-eindpunt. Vervang het laatste segment door de naam van de Orchestrator-functie (`HelloOrchestrator`). De URL moet vergelijkbaar zijn met `http://localhost:7071/api/orchestrators/HelloOrchestrator`.

   De reactie is het eerste resultaat van de HTTP-functie om u te laten weten dat de orchestrator is gestart. Dit is nog niet het eindresultaat van de orchestrator. De reactie bevat enkele nuttige URL's. Maar eerst gaan we de status van de orchestrator opvragen.

1. Kopieer de URL-waarde voor `statusQueryGetUri`, plak deze in de adresbalk van de browser en voer de aanvraag uit. Eventueel kunt u Postman blijven gebruiken om de GET-aanvraag uit te voeren.

   De aanvraag voert een query uit op het orchestrator-exemplaar voor de status. U moet een eindige reactie krijgen, die laat zien dat het exemplaar is voltooid en die de uitvoer of resultaten van de Durable Function bevat. Deze ziet er als volgt uit: 

    ```json
    {
        "name": "HelloOrchestrator",
        "instanceId": "9a528a9e926f4b46b7d3deaa134b7e8a",
        "runtimeStatus": "Completed",
        "input": null,
        "customStatus": null,
        "output": [
            "Hello Tokyo!",
            "Hello Seattle!",
            "Hello London!"
        ],
        "createdTime": "2020-03-18T21:54:49Z",
        "lastUpdatedTime": "2020-03-18T21:54:54Z"
    }
    ```

1. Druk op **Shift + F5** in VS Code als u wilt stoppen met het opsporen van fouten.

Nadat u hebt gecontroleerd of de functie correct wordt uitgevoerd op uw lokale computer, is het tijd om het project te publiceren in Azure.

[!INCLUDE [functions-create-function-app-vs-code](../../../includes/functions-sign-in-vs-code.md)]

[!INCLUDE [functions-publish-project-vscode](../../../includes/functions-publish-project-vscode.md)]

## <a name="test-your-function-in-azure"></a>Uw functie testen in Azure

1. Kopieer de URL van de HTTP-trigger vanuit het deelvenster **Output** (Uitvoer). De URL die uw HTTP-geactiveerde functie aanroept, moet de volgende indeling hebben: `http://<functionappname>.azurewebsites.net/api/orchestrators/HelloOrchestrator`

2. Plak deze nieuwe URL van de HTTP-aanvraag in de adresbalk van uw browser. U krijgt dezelfde statusreactie als eerder, toen u de gepubliceerde app gebruikte.

## <a name="next-steps"></a>Volgende stappen

U hebt Visual Studio Code gebruikt om een duurzame JavaScript-functie-app te maken en te publiceren.

> [!div class="nextstepaction"]
> [Meer informatie over algemene patronen van duurzame functies](durable-functions-overview.md#application-patterns)
