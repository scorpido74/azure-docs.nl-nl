---
title: bestand opnemen
description: bestand opnemen
author: robinsh
ms.service: iot-hub
services: iot-hub
ms.topic: include
ms.date: 02/14/2020
ms.author: robinsh
ms.custom: include file
ms.openlocfilehash: d7ac494edfb9b1deeceafcac523ac58bccde96b3
ms.sourcegitcommit: 829d951d5c90442a38012daaf77e86046018e5b9
ms.translationtype: HT
ms.contentlocale: nl-NL
ms.lasthandoff: 10/09/2020
ms.locfileid: "85365329"
---
In deze sectie wordt beschreven hoe u een IoT-hub maakt met behulp van de [Azure-portal](https://portal.azure.com).

1. Meld u aan bij [Azure Portal](https://portal.azure.com).

1. Selecteer in de Azure-startpagina de knop **+ Een resource maken** en voer vervolgens *IoT Hub* in het veld **Marketplace doorzoeken** in.

1. Selecteer **IoT Hub** in de zoekresultaten en selecteer vervolgens **Maken**.

1. Vul de velden in het tabblad **Basis** als volgt in:

   - **Abonnement**: Selecteer het abonnement dat u voor de hub wilt gebruiken.

   - **Resourcegroep**: Selecteer een Resourcegroep of maak een nieuwe. Als u een nieuwe wilt maken, selecteert u **Nieuwe maken** en vult u de gewenste naam in. Als u een bestaande resourcegroep wilt gebruiken, selecteert u die resourcegroep. Zie [Azure Resource Manager-resourcegroepen beheren](../articles/azure-resource-manager/management/manage-resource-groups-portal.md) voor meer informatie.

   - **Regio**: Selecteer de regio waarin u wilt dat uw hub zich bevindt. Selecteer de locatie die het dichtst bij u in de buurt is. Sommige functies, bijvoorbeeld [IoT Hub-apparaatstreams](../articles/iot-hub/iot-hub-device-streams-overview.md) zijn alleen beschikbaar in specifieke regio's. Voor deze beperkte functies moet u een van de ondersteunde regio's selecteren.

   - **Naam van de IoT Hub**: Voer een naam in voor uw hub. Deze naam moet wereldwijd uniek zijn. Als de door u opgegeven naam beschikbaar is, verschijnt er een groen vinkje.

   [!INCLUDE [iot-hub-pii-note-naming-hub](iot-hub-pii-note-naming-hub.md)]

   ![Een hub maken in Azure Portal](./media/iot-hub-include-create-hub/iot-hub-create-screen-basics.png)

1. Selecteer **Volgende: Grootte en schaal** om verder te gaan met het maken van uw hub.

   ![De grootte en schaal instellen voor een nieuwe hub met Azure Portal](./media/iot-hub-include-create-hub/iot-hub-create-screen-size-scale.png)

   U kunt de standaardinstellingen accepteren. Indien gewenst kunt u de volgende velden bewerken: 

    - **Prijs- en schaalniveau**: De geselecteerde laag. U kunt kiezen uit diverse lagen, afhankelijk van hoeveel functies u wilt en hoeveel berichten u per dag wilt verzenden. De gratis optie is bedoeld voor testen en evalueren. Hiermee kunnen 500 apparaten met de hub worden verbonden en maximaal 8000 berichten per dag verzonden. Met de gratis optie kunt u voor elk Azure-abonnement één IoT-hub maken. 

      Als u werkt met een quickstart voor IoT Hub-apparaatstreams, selecteert u de gratis laag.

    - **IoT Hub-eenheden**: het aantal toegestane berichten per eenheid is afhankelijk van de prijscategorie van uw hub. Als u bijvoorbeeld wilt dat de hub de invoer van 700.000 berichten moet kunnen ondersteunen, dan kiest u twee S1-laageenheden.
    Zie [De juiste laag kiezen voor uw IoT-hub](../articles/iot-hub/iot-hub-scaling.md) voor informatie over andere opties.

    - **Azure Security Center**: Schakel dit in om een extra laag beveiligingsbescherming toe te voegen aan IoT en uw apparaten. Deze optie is niet beschikbaar voor hubs in de gratis laag. Raadpleeg [Azure Security Center for IoT](https://docs.microsoft.com/azure/asc-for-iot/) voor meer informatie over deze functie.

    - **Geavanceerde instellingen** > **Partities voor apparaat-naar-cloud**: met deze eigenschap worden de apparaat-naar-cloud-berichten gerelateerd met het aantal gelijktijdige lezers van de berichten. De meeste hubs hebben maar vier partities nodig.

1.  Selecteer **Volgende: Tags** om naar het volgende scherm te gaan.

    Tags zijn naam/waarde-paren. U kunt dezelfde tag aan meerdere resources en resourcegroepen toevoegen om resources te categoriseren en facturering te consolideren. Raadpleeg [Tags gebruiken om uw Azure-resources te organiseren](../articles/azure-resource-manager/management/tag-resources.md) voor meer informatie.

    ![Tags toewijzen voor de hub met Azure Portal](./media/iot-hub-include-create-hub/iot-hub-create-tabs.png)

1.  Selecteer **Volgende: Beoordelen + maken** om uw keuzes te beoordelen. U ziet iets soortgelijks op dit scherm, maar met de waarden die u hebt geselecteerd toen u de hub maakte. 

    ![Informatie raadplegen om de nieuwe hub te maken](./media/iot-hub-include-create-hub/iot-hub-create-review.png)

1.  Selecteer **Maken** om de nieuwe hub te maken. De hub wordt binnen enkele minuten gemaakt.
